---
layout: post
title: चंद लम्हे
date: 2008-12-26 04:38:13.000000000 -08:00
type: post
parent_id: '0'
published: true
password: ''
status: publish
categories:
- Random Thoughts
tags: []
meta:
  _edit_last: '1965023'
author:
  login: paradoxofmatrix
  email: puneetguptanitj@gmail.com
  display_name: paradoxofmatrix
  first_name: ''
  last_name: ''
---
<p>बढ़ते  कदमो  ने  पूछा  है  मुझसे<br />
आख़िर  तुझे  जाना  कहाँ  है<br />
मुड़ती  राहों  ने  पूछा  है  मुझसे<br />
आख़िर  तेरा  ठिकाना  कहाँ  है</p>
<p>उड़ते  सपनो  ने  पूछा  है  मुझसे<br />
आख़िर  तेरा  आशियाना  कहाँ  है<br />
लहराती  उम्मीदों  ने  पूछा  है  मुझसे<br />
आख़िर  तेरा  किनारा  कहाँ  है</p>
<p>कभी-कभी  रुक  कर  सोचने  लगता हूँ<br />
रास्ते  के  हर  मोड़  पर  मंजिल  का  निशाँ  ढूँढने  लगता  हूँ<br />
क्या  खोया  है  मैंने  जिसको  तलाशता  आया  हूँ<br />
कौनसी  डोर  है  ऐसी  जिसके  सहारे  संभलता  आया  हूँ</p>
<p>आख़िर क्यूँ  ये  सफर,  नही  खत्म  होता  कभी<br />
आख़िर  क्यूँ  हर  राह  से,  नयी  राह  जुड़  जाती  है  कहीं</p>
<p>क्यूँ  ये  राहें  संकरी  हो  जाती  हैं<br />
जब  अपनो   को  छोड़ना  पड़ता  है<br />
बस  ख़ुद  के  लिए  जगह  रह  जाती  है</p>
<p>क्यूँ  इस  भूल  भुलैया  में  हम<br />
ख़ुद  को  भी  भूल  जाते  हैं<br />
जब  चलना  ही  जीवन  हो  जाता  है<br />
रास्ते   ही  संसार  बन  जाते  हैं</p>
<p>जब  चलते  चलते  थक  जायेंगे  आगे<br />
जब  साथ  होंगे  बस  अपने  साए  के  सहारे<br />
सोचेंगे  शायद ,  तब  हम  कुछ  ऐसे<br />
काश  कभी  रुकके  तसल्ली  से  बैठे  होते<br />
बैठ  के  अपनो  से  कुछ  बातें  की  होतीं<br />
भागती  ज़िन्दगी  को  हांफती  साँसों  को<br />
फुर्सत  के  चंद  लम्हे  दिए  होते</p>
